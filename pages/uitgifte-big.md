---
layout: page
header:
  image_fullwidth: header_poly2.png
  title: Attributen vanuit het BIG-register
permalink: /uitgifte-big/
language: nl
translations:
  en: /issuance-big
---

**Let op:** De uitgifte van BIG-gegevens is helaas permanent uitgeschakeld omdat
het niet voldoende betrouwbaar werkte. De informatie hieronder beschrijft
deze uitgifte zoals zij was. Deze informatie is dus niet meer van
toepassing.

---

Het [BIG-register](https://www.bigregister.nl/) is een openbaar
register van zorgverleners, zoals artsen, tandartsen, verpleegkundigen
en verloskundigen.  Iedere zorgverlener in Nederland staat onder een
persoonlijk BIG-nummer ingeschreven in dit register. BIG is een
afkorting voor: Beroepen in de Individuele Gezondheidszorg.

Als u een zorgverlener bent en ingeschreven staat in dit register kan
de stichting Privacy by Design uw registratie op basis van uw naam,
geboortedatum en geslacht in het register opzoeken, en de volgende
attributen uitgeven:

 * BIG-nummer
 * startdatum BIG-registratie
 * medisch beroep
 * medische specialismes

Deze persoonlijke attributen zijn afkomstig van het BIG-register.  De
juistheid van deze attributen is de verantwoordelijkheid van het
BIG-register. De stichting voert er zelf geen controle op uit.

Als eerste stap in dit uitgifte-proces toont u uw naam, geboortedatum
en geslacht uit uw [iDIN credential](/uitgifte-idin) aan de
stichting. Met uw toestemming zoekt de stichting vervolgens uw
registratie in het BIG-register op aan de hand van die
gegevens. Indien dit een eenduidige resultaat oplevert ontvangt u uw
BIG attributen in een nieuw **BIG credential** in uw IRMA app. De
stichting verwijdert uw naam, geboortedatum en deze BIG attributen na
uitgifte uit de eigen systemen en houdt geen log bij van de uitgifte.

De geldigheid van dit BIG credential is *een jaar*.

Deze uitgifte van BIG attributen kan door de stichting slechts in
beperkte mate getest worden, simpelweg vanwege het beperkte aantal
beschikbare BIG-registraties waarmee de ontwikkelaars van de stichting
zelf kunnen uitproberen. Daarom is het goed mogelijk dat er
onvoorziene problemen optreden. In dat geval wordt uw feedback, liefst
met zo uitgebreid mogelijke uitleg, zeer gewaardeerd, via het "info"
addres op [contact](/contact).

In de huidge opzet worden de volgende regels gehanteerd.

* Indien een BIG registratie verlopen is, worden geen attributen
  uitgegeven.
* Indien meerdere personen, met zowel dezelfde naam als dezelfde
  geboortedatum, in het BIG register voorkomen worden ook geen
  attributen uitgegeven: de stichting kan immers geen onderscheid
  tussen deze personen maken.
* Indien een persoon met meerdere beroepen in het BIG register
  voorkomt wordt voor ieder van die beroepen een aparte IRMA
  credential uitgegeven. U kunt dan zelf kiezen welk beroep u bij
  gelegenheid wilt tonen.

[Terug](/uitgifte) naar uitgifte van attributen.
