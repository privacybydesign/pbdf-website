---
layout: page
title: Achtergrond informatie over mobiele telefoonnummer attribuut-uitgifte
header:
  image_fullwidth: header_unsplash_1.jpg
  title: Privacy by Design Foundation
permalink: /uitgifte-mobiel/
language: nl
translations:
  en: /issuance-mobile
---

Een mobiel telefoonnummer kan als attribuut in uw IRMA app toegevoegd
worden. Hierbij controleert de stichting Privacy by Design eerst of u
daadwerkelijk beschikt over dit nummer via een eenmalige verificatie
code per SMS. Deze uitgifte is kosteloos, maar werkt alleen voor
Nederlandse mobiele (06) nummers.

U kunt meerdere mobiele telefoonnumers die u heeft apart toevoegen als
attribuut in uw IRMA app. U voert het uitgifte-proces gewoon meerdere
malen uit, met de verschillende telefoonnummers.

Als eerste stap in dit uitgifte-proces voert u uw mobiele
telefoonnummer in op de betreffende
[webpagina](/uitgifte/telefoonnummer). U ontvangt dan een SMS bericht
met zowel een eenmalige verificatie-code als verificatie-link. Het
bericht komt van het nummer 06-5195.3392 van de stichting. Vervolgens
kunt u op twee manieren verder:

 1. U voert de code uit de SMS in op de webpagina. Vervolgens verschijnt
    er een QR-code die u met uw IRMA app kunt scannen.
 2. U klikt op de verificatie-link in de SMS op uw telefoon; u wordt dan
    automatisch omgeleid naar de IRMA app.

Daarmee ontvangt u het attribuut waarin uw mobiele
nummer staat.

De geldigheid van dit mobiele nummer attribuut is *een jaar*.

Deze dienst bevindt zich in een experimenteel stadium en kan op basis
van ervaringen nog veranderen. De stichting Privacy by Design
verwijdert het mobiele nummer attribuut na uitgifte uit de eigen
systemen. De stichting houdt geen eigen log bij van de uitgifte.  In
de systemen van telecomproviders blijft echter wel enige tijd de
communicatie tussen uw nummer en dat van de stichting bestaan.
Daar heeft de stichting geen controle over.

[Terug](/uitgifte) naar uitgifte van attributen.
