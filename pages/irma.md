---
layout: page
title: Over IRMA
meta_title: IRMA
teaser: IRMA is een uniek privacy-vriendelijk identiteitsplatform voor zowel authenticatie als ondertekening.
header:
  image_fullwidth: header_unsplash_1.jpg
  title: Privacy by Design Foundation
permalink: /irma/
language: nl
translations:
  en: /irma-en/
---

Om snel een *hands-on* indruk te krijgen van IRMA:

  * [installeer](/download) de IRMA app en registreer binnen de app,
    waarbij u een PIN kiest en mogelijk ook een email adres aan uw
    registratie toevoegt;

  * [vul](/uitgifte) deze app met verschillende persoonlijke
    attributen;

  * [probeer](/demo) een aantal IRMA demo applicaties, voor inloggen
    met attributen, automatisch invullen van formulieren, en digitale
    ondertekening.

IRMA biedt een oplossing om op een privacy-vriendelijke manier in te
loggen. Bij dat inloggen onthult u als gebruiker enkele relevante
eigenschappen (attributen) van uzelf, via een IRMA app op de eigen
mobiele telefoon --- bijvoorbeeld dat u ouder dan 16 bent. Daarnaast
kunt u met deze app digitale handtekeningen zetten, waarbij u zichzelf
ook met persoonlijke attributen identificeert als ondertekenaar. Op
deze wijze kunt u bijvoorbeeld met uw naam en adres ondertekenen, of
met uw BIG registratie wanneer u een arts bent, of alleen met uw email
adres als u niks anders van uzelf wil onthullen.

 1. Ik ben een **persoon** die IRMA misschien wil gebruiken om online
    in te kunnen loggen.

    U kunt IRMA uitproberen door de IRMA app te
    [installeren](/download) en u via de app bij de stichting Privacy
    by Design te registreren, enkel met een email adres. U kunt daarna
    eventueel nog andere attributen in uw app [toevoegen](/uitgifte),
    waarmee u een soort digitaal paspoort op uw telefoon vult. Ook
    kunt u het gebruik van de app volgen in een eigen
    [mijnIRMA](/mijnirma) omgeving. U kunt uzelf daar op ieder moment
    afmelden en al uw gegevens wissen.  Hier zijn geen kosten aan
    verbonden.

    U kunt IRMA zelf [uitproberen](/demo), maar ook eerst meer lezen
    over IRMA, op [deze pagina](/irma-uitleg).

 2. Ik ben van een **webwinkel** of van een andere **organisatie** die
    IRMA misschien wil gebruiken om klanten/leden in te laten loggen
    (authenticeren) of om toestemming van klanten via een digitale
    handtekening vast te leggen, volgens de Algemene Verordening
    Gegevensbescherming (AVG)

    De eerste vraag die u zich hierbij moet stellen is: welke
    attributen wil ik van mijn klanten controleren bij het inloggen
    en/of ondertekenen? U heeft misschien voldoende aan een emailadres
    of een mobiel nummer, maar mogelijk heeft u ook adresgegevens
    nodig. Op een aparte pagina wordt meer
    [informatie](/irma-controleur) hierover gegeven.

 3. Ik ben gewoon **nieuwsgierig** en wil meer over IRMA weten.

    Met IRMA kunnen gebruikers zelf hun inloggegevens beheren&#58; met
    IRMA laten gebruikers alleen die dingen van zichzelf zien die
    nodig zijn en die ze zelf ook wil onthullen, zie de volgende
    introductie-video (van de Radboud Universiteit, uit 2016)&#58;

    <p align="center"><a
    href="https://www.youtube.com/watch?v=q6IihEQFPys"><img
    src="../images/irma-video-screenshot.png" alt="IRMA video"
    style="width: 50%; height: 50%"/></a></p>

    Op het web moet u vaak bewijzen wie u bent. Dat heet
    *authenticatie*. U moet dan bijvoorbeeld uw naam geven, uw
    geboortedatum en uw emailadres, terwijl enkel nodig is dat u boven
    de 16 bent. Met IRMA kunt u heel selectief zulke eigenschappen
    (attributen) van uzelf onthullen. Er is een IRMA app, waarmee u
    deze eigenschappen op uw eigen mobiele telefoon op kunt slaan ---
    en nergens anders. Hiermee hebt u een persoonlijk, flexibel
    paspoort (of *wallet*) op uw telefoon, waaruit u sommige dingen
    wel en andere dingen niet laat zien, afhankelijk van de
    situatie. Ook kunt u met deze attributen op uw telefoon digitale
    handtekeningen zetten.

    Op aparte pagina's staan [demo's](/demo) en ook nog [veel meer
    uitleg](/irma-uitleg) over attributen en IRMA.
