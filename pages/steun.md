---
layout: page
header:
  image_fullwidth: header_poly2.png
  title: Steun de Stichting
meta_title: Steun
permalink: /steun/
language: nl
translations:
  en: /support
---

De stichting Privacy by Design wil niet monopoliseren en ziet het
ontwikkelen van het identiteitsplatform IRMA als een *community
effort*, waarbij betrokkenheid, samenwerking en steun van
verschillende kanten en op verschillende manieren mogelijk
is. Hieronder wordt op twee mogelijkheden verder ingegaan (*in kind*
en *in cash*). Voor andere mogelijke bijdragen neem gerust
[contact](/contact) op.

### Steun bij software ontwikkeling

Wilt u, als individu of organisatie, bijdragen aan de verdere
ontwikkeling van de IRMA software, neem dan AUB contact op met de
*lead developer* Sietse Ringers (s.ringers 'at'
privacybydesign.foundation).  Bijdragen zijn bijvoorbeeld gewenst bij
het integreren van IRMA authenticatie en ondertekening in bestaande
software pakketten, zoals voor communicatie of tekst
verwerking. Bijvoorbeeld, het zou heel handig zijn om plugins te
hebben om IRMA handtekeningen te kunnen controleren in diverse mail
clients, of in office omgevingen.  De stichting hoopt dat zulke
software als gratis open source beschikbaar komt. Het is echter ook
mogelijk om commerciële en/of closed source software te bouwen bovenop
de (gratis) IRMA infrastructuur.

### Financiële steun

De stichting Privacy by Design wil zo veel mogelijk van haar diensten
gratis aanbieden. De activiteiten van de stichting kosten echter wel
geld, zoals bijvoorbeeld het in de lucht houden van de IRMA
infrastructuur en het ontwikkelen en onderhouden van nieuwe diensten
en software (waaronder in het bijzonder de [IRMA
app](/download/)).

De stichting Privacy by Design heeft geen winstoogmerk, maar heeft
toch geld nodig. U kunt daarbij helpen, zeker als u de stichting een
warm hart toedraagt.

De stichting kent de speciale status *Friend of the Foundation* of
*Hero of the Foundation* toe aan bedrijven of andere organisaties, of
aan particulieren, die de stichting steunen met een bedrag van
minstens tienduizend Euro (vrienden) of honderdduizend Euro
(helden). 

Heeft u belangstelling om ook vriend of held van de stichting te
worden, neem dan contact op met de voorzitter van de stichting
(voorzitter 'at' privacybydesign.foundation). Mogelijke redenen om de
stichting te ondersteunen zijn:

* U vindt het belangrijk dat er een onafhankelijk niet-commercieel
  open source identiteitsplatform is, waar iedereen gebruik van kan
  maken.  
* U bent (huidig of toekomstig) gebruiker van IRMA en wil
  dat de stichting (financieel) voldoende stabiel is om haar
  activiteiten op langere termijn voort te zetten.

Vriendschap/heldendom van de stichting levert geen invloed op het
beleid: de stichting is en blijft onafhankelijk. De stichting zal wel,
zonodig, haar vrienden en helden bij operationele problemen als eerste
bijstaan.  Financiële bijdragen zullen enkel in lijn met de
[doelstellingen](/over/) van
de stichting besteed worden. De stichting publiceert een jaarverslag
met daarin een financiële verantwoording.

<fieldset id="donation">
    <legend>Doneren</legend>
    <div id="donation-loading" class="panel callout hide">
      Verbinden met uw bank...
    </div>
    <div id="donation-failed" class="alert-box alert hide">
        Er is een fout opgetreden. Probeer het later opnieuw.
    </div>
    <div id="donation-cancelled" class="alert-box warning hide">
       Donatie is geannuleerd.
    </div>
    <p id="donation-success" class="hide">
        Bedankt voor uw donatie!
    </p>
    <form id="donation-form" class="hide" onsubmit="return false;">
        <div>
            <label>Kies uw bank
                <select id="donation-select-bank" required>
                    <option disabled value="">Laden...</option>
                </select>
            </label>
            <small class="error hide">Vereist</small>
        </div>
        <div>
            <label>Kies donatie
                <select id="donation-select-amount" required>
                    <option disabled value="">Laden...</option>
                </select>
            </label>
            <small class="error hide">Vereist</small>
        </div>
        <div class="text-right">
            <input type="submit" id="donation-submit" class="button" value="Start betaling"/>
        </div>
    </form>
</fieldset>

<script src="/assets/js/donation.js" defer></script>
